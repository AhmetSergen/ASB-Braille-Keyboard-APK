# ASB-Braille-Keyboard-APK

[EN] Virtual keyboard for Android mobile devices based on Braille writing system for people who has visual problems.<br>
[TR] Görme sorunu yaşayan insanlar için geliştirilmiş, Android mobil cihazlarda kullanılabilen, Braille yazı sistemi tabanlı ekran klavyesi.

# Kullanım Kılavuzu [TR]

## Kurulum

Uygulama APK dosyası ile mobil cihaza yüklenir.
Cihazın ayarlarından "Dil ve Giriş" sekmesinde, "Ekran Klavyesi" sekmesinde, "Klavyeleri yönet" kısmında "ASB Braille Keyboard" aktif hale getirilmelidir.
Herhangi bir yazı alanına odaklanıldığında "Klavye seç" tuşuna (Genellikle klavye açıldığında ekranın sağ veya sol köşesinde çıkar) basılır ve "ASB Braille Keyboard" seçeneği seçilir ve varsayılan klavye olarak kullanılmaya başlanır.

## Kullanım

Klavye kullanımda iken, yazılmak istenilen yazı Braille yazı sistemine uygun şekilde belirtilmelidir.<br>
Klavye telefon ekranını tam ekran olarak 3 satır ve 2 sütun olarak 6 bölgeye ayırır.<br>
bu bölgeler, Braille yazı sisteminde de olduğu gibi, sol üstten sol alta 1, 2, 3 ve sağ üstten sağ alta 4, 5, 6 numaraları ile temsil edilir.
Yazılmak istenilen karakterin Braille kodunu klavyeye belirtilmesi işlemine "betimleme" adı verilir.
Klavyede betimleme yapmak için, belirli bir süre içerisinde kullanılacak karakterin Braille kodunda bulunan kabartılmış noktalara denk gelecek şekilde ekrandaki bölgelere tek tek dokunulmalıdır.<br>
Kullanılacak karakterin kabartılmış noktalarının ekrana hangi sıra ile basıldığı fark etmez. Bu noktaların mükemmel doğrulukta basılmasına da gerek yoktur. Belirli bir düzeyde hatayı klavye kendisi telafi edip yazılmak istenen karakteri tahmin edecektir.<br>
Klavyenin herhangi bir yerine bir kere dokunulup bırakıldıktan sonra klavye sayacı belirli bir süreden geriye saymaya başlar. (Bu süre ayarlar ekranından değiştirilebilir)<br>
Bu sayaç süresi dolana kadar dokunulan tüm noktalar, aynı braille karakterine ait noktalar olacaktır.<br>
Bu süre içerisinde istenilen Braille karakterinin betimlenmesi tamamlanır ve süre dolduğunda klavye, girişi yapılan karakter için titreşimli ve sesli geri dönüş yapar. (Ses ve titreşim ayarlar ekranından kapatılabilir.)<br>
Klavyede bazı karakterlerin kullanımı için, Braille yazı sistemindeki gibi belirteçler de kullanılmalıdır. Numara yazmadan önce numara berliteçi, büyük harfle yazmadan önce büyük harf belirteçi gibi...<br>

Klavye ekranda açık iken, 4 farklı yöne kaydırma işlemi yapılarak farklı komutlar verilebilir:<br>
Yukarı kaydırarak giriş (enter) işlemi yapılır.<br>
Sağa kaydırarak boşluk bırakılır.<br>
Sola kaydırarak silme işlemi yapılır.<br>
Aşağı kaydırarak klavye kapatılır (gizlenir)<br>
Her bir komut ile klavye ses ve titreşim ile geri bildirim verir.<br>

Klavyenin ayarlar ekranına giriş yapabilmek için, tüm kabartma noktalarını içeren bir braille işareti (123456) betimlenmelidir.<br>
Ayarlar ekranına girildiğinde klavye ses ve titreşim ile geri bildirim verir.<br>
Ayarlar açık iken ses ve titreşim açılıp kapatılabilir ve yazma gecikmesi ayarlanabilir. <br>
1 numaralı nokta sesli geri bildirimleri kapatır.<br>
4 numaralı nokta sesli geri bildirimleri açar.<br>
2 numaralı nokta yazma gecikmesini azaltır (betimlenen karakter daha hızlı girilir).<br>
5 numaralı nokta yazma gecikmesini arttırır (betimlenen karakter daha yavaş girilir).<br>
3 numaralı nokta titreşimleri kapatır.<br>
6 numaralı nokta titreşimleri açar.<br>
Klavyenin ayarlar ekranından çıkış yapabilmek için, tüm kabartma noktalarını içeren bir braille işareti (123456) betimlenmelidir.<br>
Ayarlar ekranından çıkıldığında klavye ses ve titreşim ile geri bildirim verir.<br>
